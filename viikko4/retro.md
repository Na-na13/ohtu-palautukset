# Retrospektiivitekniikoita
## Start, Stop, Continue, More of, Less of Wheel
Start, Stop, Continue, More of, Less of Wheel -tekniikan tarkoituksena on kerätä tiimiläisiltä palautetta siitä, mitä toimintatapoja olisi hyvä jatkaa ja mitä kannattaisi jollakin tavalla muuttaa tiimityön jatkuessa. Ideana tässä tekniikassa on jakaa keskusteltavat asiat tekniikan nimen mukaisesti viiteen kategoriaan: mitä aloitetaan, mitä lopetetaan, mitä jatketaan, mitä pitäisi olla enemmän ja mitä vähemmän. Käytännössä tämä voidaan toteuttaa siten, että piirretään paperille/valkotaululle/tms. iso ympyrä, joka jaetaan viiteen osaan käsiteltävien asioiden mukaan. Jokainen saa kertoa oman ajatuksensa mistä tahansa näistä kategoioista ja tämä ajatus lisätään piirrettyyn ympyrään omaan osaansa. Tiimiläiset keskustelevat ajatuksistaan ja mielipiteistään, jotta päästään yhteisymmärrykseen siitä, mitä työskentelytapoja tiimin kannattaa jatkaa, mistä luopua jne.  
## Glad, Sad, Mad
Glad, Sad, Mad -tekniikkassa jokaiselta tiimiläiseltä kerätään mielipiteitä ja ajatuksia tiimin toimintatavoista sekä muista projektin etenemiseen vaikuttavista asioista. Nämä mielipiteet ja ajatukset jaetaan tekniikan nimen mukaisesti kolmeen kategoriaa: positiiviset, negatiiviset ja ärsyttävät asiat. Tähän voidaan hyödyntää esim. valkotaulua, joka on jaettu kategorioiden mukaisesti kolmeen osaan ja jokainen tiimiläinen lisää tiivistetyn ajatuksensa lapulla taululle sopivaan kategoriaan. Tämän jälkeen nämä kerätyt ajatukset ryhmitellään siten, että ne muodostavat hiukan isompia kokonaisuuksia. Tiimi äänestään, mistä kokonaisuudesta olisi hyvä keskustella tarkemmin ja käsiteltävät asiat käydään läpi äänestystulosten mukaisesti. Keskustelujen tarkoituksena on johdattaa tiimi toimimaan paremmin seuraavan sprintin aikana.
